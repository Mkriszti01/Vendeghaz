A szakmai gyakorlati hely bemutatása 


A szakmai gyakorlatomat a XSAW NETWORK Informatikai Kereskedelmi és Szolgáltató Kft.-nél (3399 Andornaktálya, Dózsa György utca 3.) végeztem. A Kft. az egyedi informatikai rendszerek tervezésén, fejlesztésén, támogatásán kívül vállalati és egyéni hosting szolgáltatásokkal foglalkozik; a webfejlesztés területén a legegyszerûbb bemutatkozó oldalaktól a forgalmas híroldalakig. A mobilalkalmazás fejlesztés elsõsorban iOS-platformra történik. Fõ profiljukba tartozik az adatbázisrendszerek tervezése, kivitelezése és karbantartása. A tevékenységi paletta részét képezi az IT-tanácsadás, elsõsorban a biztonság és a jogi tanácsadás a jellemzõ. Ezen kívül még a különbözõ informatikai tanfolyamok szervezésével és lebonyolításával is foglalkozik. A cél az informatika területén a minél nagyobb lefedettség biztosítása. Itt választhattam a számtalan lehetõség közül, így egy olyan területtel ismerkedhettem meg közelebbrõl, amellyel a késõbbiekben is foglalkozni szeretnék.


A szakmai gyakorlat ismertetése 

A gyakorlatot az alapok ismétlésével, illetve megismerésével kezdtem. Mivel a verziókövetés a Git verziókövetõ rendszerrel történt, így elsõként annak magabiztos elsajátítása volt a feladat. A késõbbi feladatok alapja a Bootstrap3 keretrendszer, ezért annak alapjaival kellett megismerkednem, majd felelevenítenem a HTML5- és CSS3-ismereteimet. A következõ lépés a Photoshop-ismereteim bõvítése volt. Ezek után kapcsolódhattam be egy aktív projektbe, ahol lehetõséget kaptam egy reszponzív weboldal Phototshop-design alapján történõ elkészítésére, majd a megrendelõ kéréseinek megfelelõen módosítottam a felhasználói felületet. Az utolsó feladatom során részt vehettem a tervezésben is. A feladatokat részletesen a következõ fejezetekben ismertetem. 



A feladat leírása 

Egy vendégház weboldalának, grafikus felületének fejlesztése. A cél egy responsive site elkészítése. A terveknek megfelelõen kell kialakítani az egyéni navigációt, a slideshow-t, a vendégházat bemutató egységet, galériát, az egyszerû táblázatot az árakkal, a vendégkönyvet, a kapcsolatfelvételhez szükséges adatokat tartalmazó részt és egy térképet. Ezek többsége módosítva lett. Néhány esetben az eredeti és a módosított részekrõl is készítettem leírást. 

A navigáció 
A Bootstap3 keretrendszer osztályainak használatával került kialakításra, így az eredeti beállításokat a style.css fájlban módosítottam a terveknek megfelelõen. A navigációs sávban kerültek elhelyezésre a nyelvválasztást segítõ gombok is. A módosítás után egy újabb elemmel bõvült, amely egy lenyíló menüt jelenít meg, megjelenítve az oldal tartalmi elemeit; így biztosítva a könnyebb navigálást. Ez a kialakítás a késõbbi fejlesztéseknek megfelelõen bõvíthetõ.   

A Slideshow 
A Bootstap3 számos sablont tartalmaz, többek közt a slideshow-t is, amit egy úgynevezett körhintával (carousel) lehet megvalósítani. Ennek lényege, hogy az itt elhelyezett elemek (pl. képek) folyamatosan vagy bizonyos események hatására, megadott sorrendben váltsák egymást. 
Ez az elem lett kiegészítve két további elemmel, amelyek az elõzõvel együtt jelennek meg, és a különbözõ képernyõszélességekkel együtt változnak. A méretváltozás problémáját media screen használatával oldottam meg. Az egyik elem egy gomb, ami egy online foglalási rendszerhez fogja elvezetni a felhasználót. A másik elem egy kép (logó) a bal felsõ sarokban. 
Tagolás 
A különbözõ részeket hasonló elemekkel tagoltam. Ezeknek az elsõ verzióban a body alapszíne volt a háttere, majd egy átúszó háttérre módosult, amit a style.css fájlban állítottam be. 

Egy bemutatkozó egység
A vendégházat bemutató részben hármas tagolást kellett megvalósítani. A három egység képének egy részlete alapértelmezetten egyszerre jelenik meg, a hozzájuk tartozó szöveg abban az esetben látható, ha az egérmutató a képek fölé áll; ilyenkor a kép tejes egészében lesz látható. A szövegek megjelenését és eltûnését egy szkript irányítja, míg a képeket CSS-animáció szabályozza. A @keyframes szabály alkalmazásával úgy tudtam meghatározni az animációt, hogy a CSS-stílusok fokozatosan változzanak meg. Az elemek rugalmasságát a flex-grow tulajdonsággal határoztam meg.   

Galéria 
A galéria a vendégház különbözõ egységeit mutatja be. Az eredeti tervek szerint három sorban jelentek meg a fotók: az elsõ sorban 3, a második sorban 2 (mind a két sorban azonos méretû képek megjelenítése volt a feladat), míg a harmadik sorban 1, a bennfoglaló elem teljes szélességében. Minden elem megjelenített egy modális ablakot, ami mindössze egy képet tartalmazott (nem volt kialakult álláspont ezek pontos tartalmáról és kinézetérõl).  
A módosítások után a galéria képei két sorban 3-3 kép kapotak helyet egy 60%-os szürke filterrel. Az egérmozgás hatására a filter megszûnik és a kép méretei megváltoznak. Ezt az animációt szkript és CSS irányítja. 

Az Áraink és az Ajánlataink 
Az ajánlatokat tartalmazó részt 5 kép és hozzájuk tartozó felirat alkotják. A képet és a szöveget külön kezeltem, de egy div-en belül. A Csomagajánlatok kattintás hatására egy .pdf fájlt nyit meg, míg a többi elem felett egéresemény hatására egy szöveg jelenik meg és megváltozik a kép. 

Kapcsolat 
A kapcsolatokat tartalmazó rész kritériumai: 
- a címre kattintva megjelenõ térkép,
- aktív telefonszám,
- e-mail-címre kattintva megnyíló levelezõprogram,
- Facebook-oldal elérése,
 - térkép a Vendégház pontos helyével (Google Maps). 
